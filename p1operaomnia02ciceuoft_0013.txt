 

PRAEFATIO. ’ν '

idem, qui in W. A. et G. et orationes, quae ab iis absunt,
pro Roscio Comoedo et Fonteio extremae ponuntur, non, quo
Romana et Brixiensis habent, loco.

⁹ Inter haec orationum harum nova exempla facta sunt
per editionem operum Ciceronis universorum primam, h. e.
Mediolanensem a. 1498. Ea vero secuta est manifeste ex-
emplum Brixianum ita, ut eam habeat textus sui basin.
Nam cum ea consentit plerumque in lectionibus insigniori-
bus, tum bonis, tum pravis, suntque admodum paucae, in
quibus ab ea in meliorem partem et ita dissentiat, ut aut e
Codice bene scripto, aut ab ingenii exquisita solertia dis-
sensus natus esse videatur. Poggianum quidem Codicem
e Germania in Italiam illatum, e cujus apographis in supe-
rioribus editae erant orationes quaedam (v. Apostoli Zent'
Diss. Vossian. p. 43.) ab IVIimcriano, auctore hujus editi-
onis, inspectum esse, clarum est. Nam in hoc Mediola-
nensi exemplo ad calcem Or. pro Rah. Percl. et initium cal-
cemque alterius pro Roscio Com. admonitio diserta addita
est de lacunis et mentio exempli Poggiani, a quo eae lacu-
nae ortae sint, quod in Codice antiquo, quem Poggius de-
scripserit, duo folia abscissa fuerint: quam admonitionem
repetit ed. Ascensii prima, quae Mediolanense exemplum
repetiit: ut in recensione editionum earum diximus, quae
universa Ciceronis opera habent. Quo vloco non alienum
fuerit, monuisse, quicquid in istis orationibus discrepant
editiones primae, id esse a varietate vel manuum, quae illum
Poggianum librum descripsere, vel a conjecturis, frustra-
que'in iis jactari librorum scriptorum auctoritatem, ut qui
ab eodem fonte omnes varie ducti sint. Non ignoramus,
editionem Zaroti, Mediolanensem, commemorari, quae ad
liaec tempora pertineat: sed quia nobis eam videre et co· ·
gnoscere non licuit, nihil de ea pronunciamus: etsi nostra
nos conjectura ducit eo, ut ex illa ipsa Minuciana ductam
suspicemur.

Post Minucianam ergo prima Juntina commemoranda
est, quae Florentiae a. 1515. 8. curata est per Nic. Angelium.
In forma universa quidem sequitur illa superiores Venetas,
in quibus orationes pro Fonteio et Roscio Com. ultimum
locum occupant: orationesque Verrium. peculiari volumine

(ἱ

aa

