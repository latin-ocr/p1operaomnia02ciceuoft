426 IN VERREM

complures in litore conviviisque jacuisti? te per eos dies
nemo domi tuae convenire, nemo in foro videre potuit? tu
sociorum atque amicorum ad ea convivia matresfamilias ad·-
hibuisti? tu inter ejusmodi mulieres praetextatum tuum.
filium, nepotem meum, collocavisti, ut aetati maxime· lu-
bricae atque incertae exempla nequitiae parentis vita praebe-
ret? tu praetor in provincia cum tunica pallioque purpureo
P· 264. visus es? tu propter amorem libidinemque tuam, imperium
³· navium legato populi Romani ademisti, Syracusano tradi-
disti? tui milites in provincia Sicilia frugibus frumentoque
caruere? tua luxuria atque avaritia classis populi Romani a

138 praedonibus capta et incensa est? post Syracusas conditas,
quem in portum numquam hostis accesserat, in eo, te prae-
tore, primum piratae navigaverunt? neque haec tot tantaque
dedecora dissimulatione tua, neque oblivione hominum ac
taciturnitate tegere voluisti? sed etiam navium praefectos
sine ulla causa de complexu parentum suorum, hospitum
tuorum, ad mortem cruciatumque rapuisti? neque in pa-
rentum luctu atque lacrymis, te mei nominis commemora-
tio mitigavit? tibi hominum innocentium sanguis non mo-

53 do voluptati, sed etiam quaestui fuit? Haec si tibi tuus pa-
rens diceret, posses ab co veniam petere? posseS, ut tibi
ignosceret, postulare?

139 Satis est factum Siculis, satis officio ac necessitudini,
judices, satis 55 promisso nostro ac recepto. Reliqua est ea
caiisa,judiceS, quae non jam recepta, sed innata: neque de-
lata ad me, sed 56 in animo sensuque meo penitus affixa at-
que insita est: quae non ad sociorum salutem, sed ad civium
Romanorum, hoc est, ad uniuscujusque nostrum vitam et
sanguinem pertinet. In qua nolite a me, quasi dubium sit
aliquid, argumenta, judices, exspectare. omnia, quae di-
cam de supplicio civium Romanorum, sic erunt clara et il-
lustria, ut ad ea probanda totam Siciliam testem adhibere
possim. Furor enim quidam, sceleris et audaciae comes,
istius effrenatum animum importunamque naturam tantaop-
pressit amentia, ut numquam dubitaret in conventu palam
supplicia, quae in convictos maleficii servos constituta sunt,

140ea in cives Romanos expromere. Virgis quam multos ce-
ciderit, quid ego commemorem? Tantum brevissime dico,
judices: nullum fuit omnino, isto praetore, in hoc genere

b. discrimen. Itaque jam consuetudine ad corpora civium Ro-

55 promisso nostro ac recepto] Du· munus, de labore, mihi pariter durum
rius sane est recepto. Lambinus in Ms. videtur, sed etin Partit. c. 38. est mu·
reperit ac muneri recepto, quod et pro· nus promissi.
habat. Victorius, Manutius, edidere 56 in anima sensuque meo] Arbi-
promisso muneri ac recepto, quod se· trahar Ciceronem scripsisse animo. Sic
cutus est Graevius. Etiam promissum habet Ms. Guelf. Recepi.

 

