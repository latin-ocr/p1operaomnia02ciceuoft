PRO A. CLUENTIO. γ 519

inimicum suum innocentem, Statium Albium, condemna.
ret. Ostendam, judices, primum, qnoniam caput illius
atrocitatis atque invidiae fuit, innocentem pecunia circum-
ventum, neminem umquam 1naj0ribus criminibus, graviori-
bus testibus esse in judicium vocatum; deinde ea de eo
praejudicia esse facta ab ipsis judicibus, a quibus condemna-
tus est, ut non modo ab iisdem, sed ne ab aliis quidem ullis,
absolvi ullo modo posset. Cum haec docuero, tum illud
⁴ostendam, quod maxime requiri intelligo, judicium illud
pecunia esse tentatum, non a Cluentio, sed contra Cluen-
tium: faciamque, ut intelligatis, in tota illa causa quid
res ipsa tulerit, quid error affinxerit, quid invidia con-
flarit.

Primum igitur illud est, ex quo intelligi possit, debuisse lo
Cluentium magnopere causae confidere, quod certissimis
criminibus et testibus fretus ad accusandum descenderit. ¹
Hoc loco faciendum mihi, judices, est, ut vobis breviter
illa, quibus Albius condemnatus est, crimina exponam. Abs
te peto, Oppianice, ut me invitum de patris tui causa dicere
existimes, adductum fide atque officio defensionis. Etenim
tibi si in praesentia satisfacere non potuero, tamen multae
mihi ad satisfaciendum reliquo tempore facultates dabun-
tur: Cluentio nisi nunc satisfecero, postea mihi satisfacien-
di potestas non erit. Simul et illud quis est, qui dubitare
debeat, contra damnatum et mortuum, pro incolumi et
vivo dicere: cum illi, in quem dicitur, damnatio omne igno-
miniae periculum jam abstulerit, mors vero etiam doloris?
huic autem, pro quo dicitur, nihil possit offensionis acce·
dere sine acerbissimo animi sensu ac dolore, et sine summo p. 20.
dedecore vitae ac turpitudine? Atque, ut intelligatiS, Clu· ἢ·
entium non accusatorio animo, non ostentatione aliqua aut
gloria adductum, sed nefariis injuriis, quotidianis insidiis,
proposito ante oculos vitae periculo, nomen Oppianici de-
tulisse, paullo longius exordium rei deinonstranclae repetam:
quod quaeso, judiceS, ne moleste patiamini. Principiis enim
cognitiS, multo facilius extrema intelligetis.

A. Cluentius Avitus fuit, pater hujusce, judiceS, homo5
non solum municipii Larinatis, ex quo erat, sed etiam re-
gionis illius et vicinitatis, virtute, existimatione, nobilitate
facile princeps. Is cum esset mortuus, Sulla et Pompeio
consuhbus, reliquit hunc annos xv natum, grandem autem
et nubilem filiam: quae brevi tempore post patris mortem
nupsit A. Aurio Melino, consobrino suo, adolescenti in pri-
mis, ut tum habebatur, inter suos et honesto et nobili. Cum 12
essent hae nuptiae plenae dignitatiS, plenae concordiae, repen-
te est exorta mulieris importunae nefaria libido, non solum

L 4

