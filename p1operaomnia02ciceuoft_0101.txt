PRO Q. ROSCIO COMOEDO. 77

commendo. estne quisquam omnium mortalium, de quo
melius existimes tu? estne quisquam, qui tibi purior, pu·-
dentior, humanior, officiosior, liberaliorque videatur? Quid
tu, Saturi, qui contra hunc venis, existimas aliter? nonne
quotiescunque in causa in nomen hujus incidisti, toties hunc
et virum bonum esse dixisti, et honoris causa appellasti?
quod nemo nisi aut honestissimo aut amicissimo facere con-
suevit. Qua in re mihi ridicule es visus esse inconstans,19
qui eundem et laederes et laudares3 et virum optimum, etp. 43.
hominem improbissimum esse diceres. eundem tu et hono· a.
ris causa appellabas, ct virum primarium esse dicebas, et
socium fraudasse arguebas. Sed, ut opinor, laudem veritati
tribuebas, crimen gratiae concedebas : de hoc, ut existima-
bas, praedicabas: Chaereae arbitratu causam agebaS. Frau-
davit Roscius. Est hoc quidem auribus animisque homi-7
num absurdum. Quid si tandem aliquem timidum, demen—
tem, divitem‚ inertem nactus esset, qui experiri non posset?
tamen incredibile esset. Verumtamen, quem fraudarit, vi-
deamus. C. Fannium Chaeream Roscius fraudavit. Oro,20
atque obsecro VOS, qui nostis, vitam inter se utriusque

· conferte: qui non nostis, faciem utriusque considerate.
nonne ipsum caput, et supercilia illa penitus abrasa, olere
malitiam, et clamitare calliditatem videntur? nonne ab imis
unguibus usque ad verticem summum (si quam conjecturam·
affert hominibus tacita corporis figura) ex fraude, fallaciis,
mendaciis constare totus videtur? qui idcirco 17 capite et
superciliis semper est rasis, ne ullum pilum viri boni habere
dicatur. cujus personam -praeclare Roscius in scena tractare
consuevit: neque tamen pro beneficio ei par gratia refertur.
Nam Ballionem illum improbissimum et periurissimum le-
nonem cum agit, agit Chaeream, persona illa lutulenta, im-
pura, invisa, in huj us moribus, natura, vitaque est expressa.
Qui quamobrem Roscium similem sui in fraude et malitia
existimarit, nihil videtur: nisi forte, quod praeclare hunc
imitari se in persona lenonis animadvertit. Quamobrem 62
etiam atque etiam considera, C. Piso, quis quem fraudasse
dicatur. Roscius Fannium? Quid est hoc? probus impro-
bum, pudens impudentem, perjurum castus, callidum im-b.
peritus, liberalis avidum. Incredibile est, quemadmodum,
si Fannius Roscium fraudasse diceretur, utrumque ex utri-
usque persona verisimile videretur, et Fannium per mali-
tiam fecisse, et Roscium per imprudentiam deceptum esse;
sic cum Roscius Fannium fraudasse arguatur, utrumq ue in-
credibile est, et Roscium quidquam per avaritiam appetisse,
et Fannium quidquam per se bonitate amisisse. Principia 8

17 capite et superciliis s. e. rasis] Arbitror, Ciceronem scripsisse rasus.

