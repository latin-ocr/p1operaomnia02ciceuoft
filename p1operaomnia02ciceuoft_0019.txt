PRAEFATIO. xi

textus vulgatus emendatior est factus. Nam Gruterus quia
dem istorum virorum notas videtur ignorasse. neque enim
antiquissimo libro Vaticano nihil tributurus erat.

Ita expositis et descriptis praesidiis omnibus bene con-
cinnandi textus Ciceronianiâ€š quae quidem a libris editis esse
possunt: antequam ad alterum genus, quod in libris scri-
ptis est, progrediamur, quae pars illorum praesidiorum nobis
suppeditaverit, videtur dicendum. In quo vere licet dicere3
majores nos superioribus omnibus copias habuisse. Nam
et ipsi, amore Ciceronis a pueris capti, qui, scriptis illius
per annos multos legendo interpretandoque tractandis, fa-
ctus es't ita et magnus et constans, ut vix credam majorem
esse in quoquam posse, a multis annis ex omnibus regioni-
bus, ubi literis honos est, conquisivimus exempla, praeser-
tim antiqua et ad crisin utilia, nec in eo ullis sumtibus pe-
percimus, dum studio nostro satisfaceremus: atque in eo et
favit nobis fortuna, saepe in manus non cogitantibus defe-
rens, per occasiones varim, ejus generis exempla: denique
nobis ad praesentem usum exempla quaedam rariora suppe-
ditata ab aliis sunt, ut supra commemoravi: sicut et in
aliis partibus librorum Ciceronianorum factum est. Itaque
nobis, in hac quidem parte, nihil defuit, quod aut necessa-
rium nobis aut opportunum ad institutum nostrum esset,
nulla editio, quae usum aliquem habere criticum videri
posset, inde ab Romana: iisque usi sumus sic, ut supra
diximus, libros veteres Critico esse tranctandos3 id quod
et superior illa recensio exemplorum omnium, et notae no-
strae docebunt. Nec vero parum iste labor nobis profuit,
ut in his orationibus, ita in ceteris libris, non modo in hanc
partem, quae inprimis spectatur, ut materia delectus conge-
reretur idonea, sed etiam ut conjecturae nostrae, quas ex
rerum et linguae natura feceramus, firmarentur: de quo
toto genere in universum dictum est in praefatione operis
hujus universi. Sed haec pars operis et usus critici libris
editis communis est cum scriptiS, de quibus, restat, ut
dicamus.

Codices ii orationum, e quibus primae editiones ductae
sunt, quales fuerint, cujus aetatis, non sane constat. Si
habuissent earum auctores totuin orationum, quas habet

